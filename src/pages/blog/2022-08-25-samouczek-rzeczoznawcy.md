---
templateKey: blog-post
title: Samouczek rzeczoznawcy
date: 2022-08-25T08:57:23.009Z
description: Rzeczoznawcy są integralną częścią naszej platformy i mogą
  korzystać z niej na wiele sposobów. Platforma AOperat umożliwia między innymi
  pozyskiwanie zleceń za pomocą giełdy zleceń, generowanie operatów na podstawie
  naszych szablonów, podpisywanie operatów podpisem cyfrowym za pomocą profilu
  zaufanego lub własnym certyfikatem wygenerowanym przez nas oraz wysyłanie
  podpisanego operatu drogą mailową do klienta. Jeśli chcesz dowiedzieć się w
  jaki sposób możesz korzystać z naszej platformy zachęcamy do przeczytania
  dalszej części artykułu.
featuredpost: true
featuredimage: /img/blog-index1.jpg
tags:
  - aoperat
  - poradnik
  - samouczek
  - rzeczoznawca
---
### 1. Jak zacząć korzystać z platformy AOperat

Żeby skorzystać z naszej platformy musisz najpierw się zarejestrować. Po zakończeniu rejestracji możesz zalogować się do platformy. Na samym początku zostaje ci przyznany status klienta. Nie możesz jeszcze generować operatów ani w pełni korzystać z giełdy zleceń, ponieważ widzisz tylko zlecenia wystawione przez siebie. Kolejnym krokiem do uzyskania statusu operatora, który odblokuje możliwość pełnego korzystania z platformy jest wypełnienie odpowiedniego formularza. Zaloguj się do platformy i w menu bocznym kliknij przycisk JESTEM RZECZOZNAWCĄ. 

![](/img/promotion_form.png)

Po kliknięciu przycisku zostaniesz przeniesiony na stronę formularza. Po wypełnieniu i przesłaniu formularza administracja AOperat zweryfikuje go i przyzna promocję do roli operatora.

### 2. Giełda zleceń

Po otrzymaniu uprawnień operatora na giełdzie zleceń będziesz widzieć zlecenia innych użytkowników. Aby wyświetlić listę zleceń wybierz pozycję giełda zleceń znajdującą się w menu bocznym.

![](/img/market.png)

Po kliknięciu na zlecenie rozwinie się menu umożliwiające uzyskanie większej ilości informacji o zleceniu i złożenie oferty zleceniodawcy. W danych zlecenia znajdziesz informacje takie jak, opis zlecenia, adres nieruchomości, przedmiot i zakres wyceny, numer księgi wieczystej oraz identyfikację nieruchomości. W informacjach o zleceniodawcy znajdziesz adres zamieszkania i adres e-mail zleceniodawcy. Oprócz tego wyświetli ci się również możliwość wysłania wiadomości zleceniodawcy. Jeśli jesteś zainteresowany realizacją zlecenia wybierz kliknij przycisk składanie oferty i wypełnij rozwinięty formularz. Wymagamy od ciebie podania ceny za jaką podejmiesz się wykonania zlecenia i napisania krótkiego opisu oferty. Jeśli klient zaakceptuje i opłaci twoją ofertę to po rozwinięciu zlecenia pojawi się nowa opcja STWÓRZ OPERAT z rozwijaną listą do wyboru rodzaju operatu. Po stworzeniu operatu powinien się on pojawić w widoku OPERATY.

![](/img/operats.png)

### 3. Tworzenie i generowanie operatu


Operat można stworzyć na dwa sposoby, albo do opłaconego zlecenia w widoku GIEŁDA ZLECEŃ tak jak zostało to opisane w rozdziale powyżej albo bez zlecenia w widoku OPERATY. Aby stworzyć operat bez zlecenia w widoku OPERATY wciśnij przycisk TWORZENIE OPERATU, który rozwija formularz tworzenia operatu. Do uzupełnienia są 2 pola tytuł i rodzaj operatu. Formularz zatwierdź przyciskiem STWÓRZ OPERAT. Operaty stworzone na rzecz zlecenia są objęte prowizją dla platformy AOperat. Od operatów stworzonych i wygenerowanych bez zlecenia nie bierzemy prowizji. Zamiast tego wymagane jest wykupienie subskrypcji miesięcznej za korzystanie z naszego generatora na potrzeby tworzenia i generowania operatów dla klientów spoza platformy. Subskrypcja ma miesięczny limit tworzenia i generacji operatu z możliwością powiększenia limitu jeśli będzie to potrzebne.

Po stworzeniu operatu rzeczoznawca ma dwie możliwości a mianowicie skorzystać z generatora operatów dostępnego na platformie AOperat lub wgrać pdf z gotowym operatem przygotowanym poza platformą AOperat. W widoku OPERATY kliknij na odpowiedni operat, aby rozwinąć menu. Dla świeżo stworzonego operatu powinny być 4 przyciski POKAŻ WNIOSEK, KOPIUJ OPERAT, WGRAJ OPERAT i USUŃ OPERAT. Przycisk kopiuj nie kopiuje całości operatu, a tworzy on operat o takiej samej nazwie i informacjach o zleceniodawcy i zleceniu. Znajduje on zastosowanie gdy rzeczoznawca sporządza więcej niż jeden operat na potrzeby zlecenia. 

#### 3.1. Wgrywanie gotowego operatu

Wgrywanie operatu spoza platformy jest bardzo proste, przycisk wgraj operat otwiera okienko, które pozwala na przeglądanie plików znajdujących się na dysku. Wybierz plik z gotowym operatem. Po zatwierdzeniu pliku zostanie on automatycznie przesłany na platformę AOperat i będzie gotowy do podpisania.

#### 3.2. Generowanie operatu za pomocą platformy

Do skorzystania z naszego generatora operatów służy przycisk POKAŻ WNIOSEK. Przechodzi on do strony formularza, gdzie można uzupełnić dane potrzebne do wygenerowania operatu. Formularz zawiera 3 sekcje DANE OPISOWE, PLIKI CSV i ZDJĘCIA oraz przycisk GENERUJ. Jeśli dane nie są uzupełnione przycisk GENERUJ jest wyłączony a obok niego pojawia się pytajnik. Po najechaniu na ikonkę pytajnika wyświetla się informacja o tym, które z sekcji nie są jeszcze uzupełnione. Pozostałe przyciski rozwijają poszczególne sekcje. Na potrzeby samouczka zaprezentujemy wykonanie operatu dla lokalu mieszkalnego w dużym mieście metodą porównawczą. 

Sekcja dane opisowe dla wcześniej wspomnianego rodzaju operatu zawiera informacje o autorze, dane adresowe nieruchomości, dane o sąsiedztwie, istotne daty (np. data wizji lokalnej), dane dotyczące księgi wieczystej i księgi wieczystej gruntowej oraz opis lokalu. Do rozwijania każdej podsekcji służy odpowiedni przycisk. Po uzupełnieniu tej sekcji należy wcisnąć przycisk ZAPISZ DANE OSOBOWE, żeby zatwierdzić zmiany. 

Sekcja PLIKI CSV zawiera dane transakcyjne. Dane transakcyjne można wprowadzać ręcznie linia po linii lub zaimportować je z odpowiednio przygotowanego pliku csv. Import cen z pliku jest bardzo prosty. Kliknij przycisk WYBIERZ PLIK, aby otworzyć okno do wybierania plików. Po wysłaniu pliku kliknij przycisk IMPORTUJ. Po krótkiej chwili ceny transakcyjne powinny pojawić się na ekranie. Zaimportowane dane nie są jeszcze zapisane w systemie. Jeśli chcesz je zapisać kliknij przycisk WYŚLIJ DANE. Ceny można też uzupełniać linia po linii bez importu z pliku klikając przycisk DODAJ LINIĘ i uzupełniając dane. Po kliknięciu na dowolną komórkę danych masz możliwość jej edycji. W tym wypadku również konieczne jest zapisanie zmian przyciskiem WYŚLIJ DANE. 

Do uzupełnienia została jeszcze ostatnia sekcja ZDJĘCIA. Wymagane są zdjęcia budynku, okolicy, granic działki, lokalu i parkingu. Podobnie jak wcześniej każda z podsekcji jest rozwijalna. Kliknij przycisk zawierający nazwę podsekcji np. ZDJĘCIA BUDYNKU. Upuść pliki na wskazane pole lub kliknij na nie, żeby otworzyć okno do wybierania plików. Po dodaniu wszystkich zdjęć w tej podsekcji kliknij przycisk WYŚLIJ ZDJĘCIA BUDYNKU. Powtórz tą czynność dla każdej z podsekcji. Po uzupełnieniu i zapisaniu wszystkich sekcji powinna pojawić się możliwość kliknięcia na przycisk GENERUJ. Po kliknięciu na ten przycisk powinien pojawić się ekran wysyłania. Jeśli generowanie operatu powiodło się to w widoku OPERATY, po kliknięciu na operat w rozwiniętym menu powinny odblokować się opcje POBIERZ, PODPISZ i WGRAJ PODPISANY OPERAT.

### 4. Podpisywanie operatu


Wszystkie operaty są dostarczane do klienta w formie elektronicznej(plik pdf), więc wymagane jest podpisanie operatu podpisem elektronicznym, który zastępuje tradycyjny podpis ręczny. Taka opcja jest nie tylko wygodna bo nie wymaga spotkania z klientem w celu odebrania wersji papierowej dokumentu ale też bardziej ekologiczna bo nie zużywa się ani papieru ani tuszu do drukarki. Operat możesz podpisać za pomocą generowanego przez nas certyfikatu, profilem zaufanym lub pobrać niepodpisany operat, podpisać go poza naszą platformą i wysłać podpisany operat na naszą platformę. Wszystkie te opcje dostępne są w widoku OPERATY po kliknięciu na operat w rozwiniętym menu jeśli operat został poprawnie wygenerowany lub wgrany na platformę. 

#### 4.1. Podpisywanie własnym certyfikatem na platformie AOperat

Aby wygenerować certyfikat na naszej platformie kliknij przycisk PODPISZ, następnie wybierz opcję WŁASNY CERTYFIKAT. Na ekranie wyświetli ci się okno, gdzie będzie możliwość podpisania operatu, ale jako, że nie masz jeszcze certyfikatu kliknij przycisk PRZEJDŹ DO GENEROWANIA CERTYFIKATU. Wprowadź dwukrotnie hasło, które będzie chronić twój certyfikat i naciśnij przycisk WYGENERUJ CERTYFIKAT. Po wygenerowaniu certyfikatu znowu kliknij PODPISZ, następnie WŁASNY CERTYFIKAT, wprowadź hasło do certyfikatu i kliknij PODPISZ OPERAT. Jeśli dostałeś informację zwrotną, że podpisanie operatu powiodło się to powinien odblokować się przycisk WYŚLIJ. Po podpisaniu operatu, będzie można pobrać go wraz z podpisem przyciskiem POBIERZ. 

#### 4.2 Podpisywanie profilem zaufanym lub bez pośrednictwa platformy

W przypadku podpisu profilem zaufanym lub podpisu sporządzanego poza platformą potrzebować będziesz operatu w formie pliku pdf, który możesz uzyskać klikając przycisk POBIERZ w menu operatu. W przypadku podpisu profilem zaufanym kliknij przycisk PODPISZ, wybierz opcję PROFIL ZAUFANY, która przeniesie cię na stronę profilu zaufanego, gdzie będziesz mieć możliwość podpisać plik po zalogowaniu się na swoje konto profilu zaufanego. Plik podpisany profilem zaufanym lub innym sposobem poza platformą możesz wgrać na platformę przyciskiem WGRAJ PODPISANY OPERAT, który otworzy okno do przeglądania plików. Po przesłaniu pliku jeśli podpis jest poprawny powinien odblokować się przycisk WYŚLIJ.

### 5. Wysyłanie operatu

Podpisany operat możesz wysłać klientowi za pomocą naszej platformy. Operat zostanie wysłany do klienta drogą mailową. Wiadomość e-mail jest generowana i wysyłana automatycznie na podstawie szablonu. W widoku operaty kliknij na operat, który chcesz wysłać, żeby rozwinąć menu po czym kliknij przycisk wyślij. Pojawi się okienko, gdzie będziesz mógł wprowadzić dowolną liczbę odbiorców maila. Aby dodać odbiorcę wpisze jego adres email w pole do tego przeznaczone i kliknij DODAJ ADRES EMAIL. Po wprowadzeniu wszystkich odbiorców kliknij przycisk WYŚLIJ. 