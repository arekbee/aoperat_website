---
templateKey: blog-post
title: Model subskrypcyjny
date: 2022-09-02T09:35:51.761Z
description: Model subskrypcyjny powstał z myślą o rzeczoznawcach, którzy
  realizują zlecenia dla klientów spoza platformy AOperat. Daje on rzeczoznawcy
  możliwość tworzenia, generowania i podpisywania cyfrowo operatów dla zleceń
  spoza platformy. W tym artykule dowiesz się jak działa model subskrypcyjny i w
  jaki sposób może ułatwić Twoją pracę.
featuredpost: false
featuredimage: /img/post_subscription_model.jpg
image: /img/blog-post-thumb.png
---
### Po co powstał model subskrypcyjny

Do realizacji zleceń dostępnych na naszej giełdzie zleceń, nie musisz wykupywać żadnej subskrypcji. W przypadku tych zleceń obowiązuje prowizja za pośrednictwo oraz udostępnienie naszego generatora operatów i serwisu do podpisywania operatów podpisem cyfrowym. Model subskrypcyjny powstał, aby dać możliwość korzystania z tej usługi na potrzeby zleceń z innych źródeł.

### Zasady działania modelu

Założenie modelu jest bardzo proste. Pieniądze na rzecz subskrypcji są pobierane z konta klienta regularnie co miesiąc. Klient, który wykupi subskrypcję jest objęty dwoma ograniczeniami: limitem tworzenia operatów oraz limitem generowania operatów. Liczniki tworzenia i generowania resetują się na początku każdego miesiąca jeśli subskrypcja nie została przerwana. Po przerwaniu subskrypcji możesz dalej tworzyć i generować operaty aż do wyczerpania limitu lub końca miesiąca.

Tworzenie operatu obejmuje tylko i wyłącznie nadanie mu nazwy oraz wybór szablonu (np. Lokal mieszkalny w dużym mieście metodą porównawczą). Uzupełnianie i edycja danych potrzebnych do wygenerowania pliku PDF nie są objęte żadnym limitem. Plik PDF nie generuje się automatycznie przy każdej zmianie danych, a wyłącznie na życzenie rzeczoznawcy. Limit generowania operatów dotyczy tylko i wyłącznie tworzenia pliku PDF. Zakładając, że limit tworzenia to 5 a limit generowania to 25 możesz stworzyć 5 operatów. Do tych 5 operatów łącznie możesz generować plik PDF 25 razy. Uśredniając na 1 operat przypada wtedy 5 generacji pliku PDF. 

**Wcześniej wspomniane limity zostały wymyślone tylko i wyłącznie na potrzeby przykładu. Aktualną ofertę znajdziesz na naszej platformie.** 

Aby lepiej zrozumieć czym jest tworzenie oraz generowanie operatu i jak działa nasza platforma zalecamy zapoznać się z samouczkiem rzeczoznawcy.

**Samouczek rzeczoznawcy:** [Link](/blog/2022-08-25-samouczek-rzeczoznawcy/)

### Dziękujemy za przeczytanie artykułu!

#### Pozdrawiamy,

#### Zespół AOperat